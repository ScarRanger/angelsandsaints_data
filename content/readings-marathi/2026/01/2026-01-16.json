{
  "date": "2026-01-16",
  "url": "https://marathibiblereading.blogspot.com/2026/01/marathi-bible-reading-friday-16th.html",
  "title": "Marathi Bible Reading",
  "feast": "",
  "readings": [
    {
      "type": "First Reading",
      "heading": "पहिले वाचन   १कॉरिंथ १:१८-२५",
      "reference": "पहिले वाचन   १कॉरिंथ १:१८-२५",
      "verses": [
        "वाचक : पाऊलचे कॉरिंथिकारास  पहिल्या पत्रातून घेतलेले वाचन",
        "कारण ज्यांचा नाश होत आहे त्यांना वध-स्तंभाविषयींचा संदेश मूर्खपणाचा आहे; पण ज्यांना तारण प्राप्त होत आहे अशा आपणांस तो देवाचें सामर्थ्य असा आहे; कारण 'मी ज्ञान्यांचें ज्ञान नष्ट करीन, व बुद्धि-मंतांची बुद्धि व्यर्थ करीन,' असा शास्त्रलेख आहे.  'ज्ञानी कोठें राहिले ? शास्त्री कोठें राहिले ? ह्या युगाचे वाद घालणारे 'कोठें राहिले ?' देवानें जगाचें 'ज्ञान मूर्खपणाचें ठर-विलें' कीं नाहीं ?  कारण जग देवाच्या ज्ञानानें वेष्टित असतांहि त्याला आपल्या ज्ञानाच्या योगानें देवाला ओळखतां आलें नाहीं,' तेव्हां गाजविलेल्या वार्तेच्या मूर्खपणाच्या योगें विश्वास ठेवणाऱ्या लोकांचें तारण करणे देवाला बरें वाटलें;  कारण यहूदी चिन्हें मागतात. व हेल्लेणी ज्ञानाचा शोध करितात, आम्ही तर वधस्तंभावर खिळलेला ख्रिस्त गाजवितों; हा यहूद्यांस अडखळण व हेल्लेण्यांस मूर्खपणा असा आहे खरा,  परंतु पाचारण झालेल्या यहूदी व हेल्लेणी अशा दोघांसहि देवाचें सामर्थ्य व देवाचें ज्ञान आहे; असा ख्रिस्त आम्ही गाज-वितों.  कारण देवाचा मूर्खप्णा माणसांच्या ज्ञानाहून श्रेष्ठ आहे; आणि देवाची दुर्बळता माणसांच्या बळाहून श्रेष्ठ आहे."
      ],
      "acclamation": "प्रभूचा शब्द",
      "response": "सर्व : देवाला धन्यवाद."
    },
    {
      "type": "Responsorial Psalm",
      "heading": "प्रतिसाद  स्तोत्र  ११७:१ -२",
      "reference": "प्रतिसाद  स्तोत्र  ११७:१ -२",
      "verses": [
        "प्रतिसाद : परमेश्वराचें स्तवन करा,",
        "१ अहो सर्व राष्ट्रांनो, परमेश्वराचें स्तवन करा,",
        "अहो सर्व लोकांनो, त्याचें स्तवन करा.",
        "२ कारण त्याची दया आमच्यावर विपुल झाली आहे",
        "आणि परमेश्वराचें सत्य सनातन आहे.",
        "परमेशाचें स्तवन करा"
      ]
    },
    {
      "type": "Alleluia",
      "heading": "जयघोष",
      "reference": "",
      "verses": [
        "आलेलुया, आलेलुया!",
        "हे परमेश्वरा, तुझा मार्ग मला दाखव. मला सरळ मार्गाने ने",
        "आलेलुया!"
      ]
    },
    {
      "type": "Gospel",
      "heading": "शुभवर्तमान  मार्क १:१४-२०",
      "reference": "शुभवर्तमान  मार्क १:१४-२०",
      "verses": [
        "वाचक :   मार्कलिखित पवित्र शुभवर्तमानातून घेतलेले वाचन",
        "पहिल्या शिष्यांना पाचारण",
        "योहानाला अटक झाल्यानंतर येशू देवाची सुवार्ता गाजवीत गाजवीत गालीलांत आला व म्हणाला,  काळाची पूर्णता झाली आहे व देवाचें राज्य जवळ आलें आहे ; पश्चात्ताप करा व सुवार्तेवर विश्वास ठेवा. नंतर गालील समुद्राजवळून जात अस-तांना त्याला शिमोन व त्याचा भाऊ अंद्रिया हे समुद्रांत जाळे टाकतांना दिसले, कारण ते मासे धरणारे होते; येशू त्यांना म्हणाला, माझ्यामागें या म्हणजे तुम्ही माणसें धरणारे व्हाल, असें मी करीन. मग ते लागलेच जाळीं सोडून त्याला अनुसरले. तेथून कांहीसें पुढे गेल्यावर त्याला जब्दीचा मुलगा याकोब व त्याचा भाऊ योहान हे तारवांत जाळीं नीट करतांना दिसले;  आणि त्यानें त्यांना लागलेंच बोलाविले; मग ते आपला बाप जब्दी ह्याला चाकरांबरोबर तारवांत सोडून त्याच्यामागें गेले."
      ],
      "acclamation": "प्रभूचे हे शुभवर्तमान",
      "response": "सर्व : हे ख्रिस्ता  तुझी स्तुती असो."
    }
  ]
}
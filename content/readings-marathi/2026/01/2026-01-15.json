{
  "date": "2026-01-15",
  "url": "https://marathibiblereading.blogspot.com/2026/01/marathi-bible-reading-thursday-15th.html",
  "title": "Marathi Bible Reading",
  "feast": "",
  "readings": [
    {
      "type": "First Reading",
      "heading": "पहिले वाचन  शमुवेल ४:१-११",
      "reference": "पहिले वाचन  शमुवेल ४:१-११",
      "verses": [
        "वाचक :शमुवेलच्या पहिल्या पुस्तकातून घेतलेले वाचन",
        "\"इस्त्राएली लोकांचा पराभव झाला आणि परमेश्वराच्या कराराचा कोश हस्तगत करण्यात आला. \"",
        "इस्राएली लोक पलिष्ट्यांबरोबर लढण्यास बाहेर पडले, त्यांनी एबन-एजर येथे तळ दिला आणि पलिष्ट्यांनी अफेक येथे तळ दिला. पलिष्ट्यांनी इस्राएलसमोर फळी उभारली आणि युद्धास तोंड लागले. तेव्हा पलिष्ट्यांनी इस्राएली लोकांचा धुव्वा उडवला आणि त्यांचे सुमारे चार हजार लोक रणांगणावर ठार मारले गेले. लोक छावणीत परतले तेव्हा इस्राएलचे वडीलजन म्हणाले, “परमेश्वराने आज आम्हाला पलिष्ट्यांसमोर का पराभूत केले? आपण परमेश्वराच्या कराराचा कोश शिलोहून आणू या. तो आपल्यामध्ये आला तर आपल्याला शत्रूंचा कचाट्यातून सोडवील.\" तेव्हा लोकांनी शिलोस माणसे पाठवून तेथून करुबारुढ अशा सेनाधीश परमेश्वराच्या कराराचा कोश आणविला. एलीचे दोन मुलगे हफनी आणि फिनहास हे देवाच्या कराराच्या कोशाबरोबर होते.",
        "परमेश्वराच्या कराराचा कोश छावणीत येताच सर्व इस्राएले मोठयाने गर्जना करुन पृथ्वी दणाणून टाकली. या गर्जनांचा आवाज ऐकून पलिष्टी म्हणाले, “इब्रीच्या छावणीत हा मोठ्या गर्जनाचा आवाज कसला चालला असावा ?\" तेव्हा परमेश्वराचा कोश छावणीत आल्याचे त्यांना कळले. मग पलिष्टी भयभीत होऊन म्हणू लागले, “छावणीत देव आला आहे” आणि ते म्हणू लागले, “आता आमचे काय होईल ! पूर्वी असे कधी घडले नाही. हाय, हाय, आता आमचे काय होईल! ह्या पराक्रमी देवांच्या तावडीतून आपल्याला कोण सोडवील? ह्याच देवाने रानात मिसरी लोकांना तऱ्हेतऱ्हेच्या पीडांनी पीडले होते. तरी पण पलिष्ट्यांनो, हिमंत धरा, मर्द व्हा, इब्री तुमचे गुलाम झाले आहेत तसे तुम्ही त्यांचे गुलाम होऊ नका, मर्द व्हा आणि लढा.",
        "मग पलिष्टी लढले आणि इस्राएली लोकांचा पराभव होऊन ते प्रत्येकजण आपापल्या तंबूकडे पळून गेले. त्या वेळेस भयंकर कत्तल झाली आणि इस्रायलचे तीस हजार पायदळ मृत्युमुखी पडले. परमेश्वराच्या कराराचा कोश हस्तगत करण्यात आला आणि एलीचे हफनी व फिनहास हे दोघेही पुत्र मारले गेले."
      ],
      "acclamation": "प्रभूचा शब्द",
      "response": "सर्व : देवाला धन्यवाद."
    },
    {
      "type": "Responsorial Psalm",
      "heading": "प्रतिसाद  स्तोत्र  ४४:१०-११,१४-१५, २४-२५",
      "reference": "प्रतिसाद  स्तोत्र  ४४:१०-११,१४-१५, २४-२५",
      "verses": [
        "प्रतिसाद :    हे प्रभो, आपल्या वात्सल्यानुसार आमचा उद्धार कर.",
        "१) आम्हांला फजीत केले आहे,",
        "तरी आता तू आम्हांला टाकले आहे,",
        "आमच्या सैन्याबरोबर तू जात नाहीस.",
        "तू आम्हांला शत्रूंना पाठ दाखवायला लावले,",
        "आमचा द्वेष करणारे आम्हांला यथेच्छ लुटतात.",
        "२) तू आम्हांला आमच्या शेजाऱ्यांच्या निंदेचा विषय केले,",
        "आमच्या सभोवतालच्या लोकांच्या उपहासाचा",
        "आणि नालस्तीचा विषय केले.",
        "राष्ट्रांनी आमच्यावर म्हणी रचाव्या असे",
        "तू आम्हांला केले आहे, आम्हांला पाहून",
        "लोकांनी आमची चेष्टा करावी असे तू केले आहेस. तू",
        "३) हे प्रभो, जागा हो, का झोपलास ?",
        "ऊठ, आमचा कायमचा त्याग करु नकोस!",
        "आणि आमचे दुःख आणि आमचा छळ का विसरतोस ?",
        "तू आपले मुख का लपवतोस"
      ]
    },
    {
      "type": "Alleluia",
      "heading": "जयघोष",
      "reference": "",
      "verses": [
        "आलेलुया, आलेलुया!",
        "हे परमेश्वरा, तुझा मार्ग मला दाखव. मला सरळ मार्गाने ने",
        "आलेलुया!",
        "जयघोष",
        "आलेलुया, आलेलुया!",
        "तुझ्या आदेशांचे मार्ग मला समजावून दे,",
        "म्हणजे मी तुझ्या अलौकिक कृत्यांचे मनन करीन.",
        "आलेलुया!"
      ]
    },
    {
      "type": "Gospel",
      "heading": "शुभवर्तमान  मार्क १:४०-४५",
      "reference": "शुभवर्तमान  मार्क १:४०-४५",
      "verses": [
        "वाचक :   मार्कलिखित पवित्र शुभवर्तमानातून घेतलेले वाचन",
        "“त्याचे कुष्ठ जाऊन तो बरा झाला.\"",
        "एक कुष्ठरोगी येशूकडे आला आणि त्याच्यापुढे गुडघे टेकून त्याला विनंती करून म्हणाला, “आपली इच्छा असली तर मला बरे करायला आपण समर्थ आहा.\" तेव्हा त्याला त्याचा कळवळा आला. त्याने हात पुढे करून त्याला स्पर्श केला आणि म्हटले, \"माझी इच्छा आहे, बरा हो,” तेव्हा लागलेच त्याचे कुष्ठ जाऊन तो बरा झाला. मग त्याने त्याला सक्त ताकीद देऊन लगेच पाठवून दिले आणि सांगितले, “पाहा, कोणाला काही सांगून नको. प्रमाण पटावे म्हणून जाऊन स्वतःस याजकाला दाखव आणि आपल्या शुद्धीकरता मोशेने नेमलेले आर्पण कर.\" पण त्याने तेथे जाऊन घोषणा करुन त्या गोष्टीला इतकी प्रसिद्धी दिली की येशूला उघडपणे शहरात जाता येईना. म्हणून तो बाहेर अरण्यातच राहिला, तरी लोक चहूकडून त्याच्याकडे आलेच."
      ],
      "acclamation": "प्रभूचे हे शुभवर्तमान",
      "response": "सर्व : हे ख्रिस्ता  तुझी स्तुती असो."
    }
  ]
}